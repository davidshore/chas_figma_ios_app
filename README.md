# Hälso-app för iOS i Figma

I denna övning kommer du att använda Figma för att designa en iOS-app. Vi kommer att använda det inbyggda iOS-biblioteket med komponenter för att skapa en användarvänlig och interaktiv app.

## Uppgiften

Du kommer att designa en **Hälsotracker-app för att främja hälsosamma vanor**. Appen ska ge användarna möjlighet att spåra sina träningsaktiviteter, kost, vattenintag eller andra hälsorelaterade vanor.

### Steg att följa

1. **Moodboard:** Skapa en moodboard med bilder, färger, stil och form som ni vill använda i er app. En moodboard är ett kreativt collage av bilder, text och andra visuella element som används för att framkalla eller kommunicera en specifik stämning, stil eller koncept. De används ofta av designers, konstnärer och kreativa yrkesverksamma för att utforska idéer, dela visioner med kunder eller kollegor och som en visuell referens under ett projekt.

1. **Wireframe:** Skapa en skiss (wireframe) av appens olika skärmar. Använd grundläggande former och linjer för att planera layouten och strukturen.

1. **Design:** Använd iOS Figma-biblioteket för att skapa en fullständig design av appens gränssnitt. Fokusera på användarvänlighet, tydlighet och enkelhet i designen. Er design måste inte kopiera stilen och färgerna från i iOS rakt av, men gärna använda sig av konventionerna. Läs mer om dessa i denna guide: [Guide on creating UI designs for iOS apps](https://uxdesign.cc/guide-on-creating-ui-design-for-ios-apps-5bed644b1667)

1. **Prototyp:** Skapa en prototyp av appen där du kan simulera användarinteraktioner och övergångar mellan olika skärmar. Använd övergångsanimationer för att göra upplevelsen så realistisk som möjligt.

### Design- och Figma-tips

- **Användning av komponenter:** Se till att dra nytta av Figma-bibliotekets komponenter för att underlätta att vara konsekvent och spara tid under designprocessen.
- **Typografi och färger:** Använd lämpliga typsnitt och färgpaletter som passar appens syfte. Fokusera på kontrast för att göra text lättläst.
- **Animeringar och övergångar:** Utforska Figma's animeringsfunktioner för att skapa smidiga övergångar mellan skärmar och ge appen en dynamisk känsla.
- **Responsiv design:** Tänk på att skapa en design som fungerar både för iPhone- och iPad-skärmar genom att använda Figma's funktioner för responsiv design: Auto-layout och Constraints.

## Inlämning

Skapa ett Figma-projekt och dela det via en länk i canvas.

## Extrauppgifter

Efter att ha slutfört huvuduppgiften kan du utöka din design genom att:

- Lägga till extrafunktioner eller skärmar som förbättrar appens användbarhet.
- Använda realistiska bilder eller ikoner för att förbättra appens visuella estetik.
- Utforska och inkludera mikrointeraktioner för att förbättra användarupplevelsen.

---

Genom att utforska designprocessen och verktyget Figma kommer du att få en djupare förståelse för gränssnittsdesign och interaktionsdesign för appar.
